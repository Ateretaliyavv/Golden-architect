# סקר שוק – אדריכל הזהב
**מצב השוק של משחקי סימולציה ובנייה לימודיים -** 
שוק משחקי הסימולציה והבנייה נמצא בצמיחה משמעותית בעשור האחרון. קהל היעד למשחקים אלו נע בין נוער סקרן ללמידה חווייתית ועד לאנשי מקצוע בתחום ההנדסה והעיצוב. המשחקים משלבים אתגר, חשיבה תכנונית ויכולת ניהול משאבים, והם מהווים גם כלי למידה יעיל, לא רק בידור.
לפי דו"ח IMARC Group (2025), שוק ה-Serious Games העולמי הכולל משחקים המשמשים להדרכה, הכשרה או למידה עמד על 13.33 מיליארד דולר ב-2024, וצפוי להגיע לכ-69.15 מיליארד דולר עד 2033, בקצב צמיחה שנתי ממוצע של 19 %.
הדוח מבוסס על ניתוחי שוק בינלאומיים של פלטפורמות משחק, תעשיות יישום ונתוני צריכה לפי אזורים.
נתון זה מצביע על מגמה ברורה של ביקוש מתגבר למשחקים משלבי למידה ואתגר מקצועי.

המשחקים החזקים בשוק מצליחים לשמור על קהל פעיל מאז ההשקה, ואפילו לשבור שיאים גם שנים אחריה.
כתבה באתר gamesradar+ על משחק בנייה ששובר שיאי שחקנים בו זמנית במשך 7 שנים אחרי השקתו, בנוסף, גרף בSTREAMCHARTS שמראה על יציבות של כמות גבוהה של מספר שחקנים בו זמנית במשחק בנייה נוסף מאז השקתו. מה שמעיד על כך שז'אנר משחקי הבנייה כיום במצב של צמיחה חיובית.







מחקר של IMARC Group (2025) מראה ששוק ה-'משחקים רציניים' הכולל משחקי סימולציה ולמידה עמד על כ-13.33 מיליארד דולר ב-2024, וצפוי להגיע לכ-69.15 מיליארד דולר עד 2033 בקצב צמיחה של כ-19% לשנה.
מחקרים נוספים בWearable Technology Research, ו- Business Research INSIGHTS מדווחים על קצב צמיחה במשחקי הסימולציה והבנייה של 8.96% בשנה, ושיגיע לסכומים גבוהים מאוד עד העשור הבא.





**קהל יעד-** 
המשחק מיועד לקהל יעד צעיר-בוגר, הכולל בעיקר נערים ונערות בגילאי 15–25 המתעניינים בעולמות של בנייה, תכנון, אדריכלות, הנדסה, עיצוב וסימולציה.
מתאים לקהל סקרן שאוהב אתגרים לוגיים וחשיבה יצירתית, נהנה מלמידה דרך חוויה וממשחקים שמחייבים תכנון מדויק ופתרון בעיות.
קהל שנמשך למשחקים מדמים מציאות, בעלי חשיבה טכנית, עיצוב ותכנון. 

המשחק פונה בעיקר לקטגוריית ה-Casual Gamers - שחקנים המשחקים להנאה ולפנאי, אך בעלי רצון להתקדם, ללמוד ולהתנסות באתגר מחשבתי. בנוסף, משום שמכיל עומק הנדסי וכלכלי, הוא עשוי לעניין גם שחקני Hardcore המחפשים ריאליזם ואתגר אסטרטגי.
המוטיבציה של השחקנים תהיה הרצון להתנסות בבנייה אמיתית, לראות את תוצאת עבודתם, ולמדוד את רמת הדיוק והיעילות שלהם. הם ירוויחו מהשילוב בין אתגר אישי, פידבק מיידי, ותחושת הישג - כלומר, מהיכולת לראות כיצד החלטותיהם משפיעות על התוצאה הסופית.

**ניתוח מתחרים-**
 - **Construction Simulator**
מפתח- Astragon Entertainment (גרמניה)
תאריך יציאה-  גרסה עדכנית – 2022
סימולציה ריאליסטית של עבודות בנייה באמצעות ציוד כבד, מנופים, מערבלי בטון ועוד.
מספר ההורדות עומד על מעל 2 מיליון ב-Steam ו-Google Play, 92 אלף תגובות ודירוג ממוצע של 4.3 / 5. ממשחק זה לומדים להגדיר יעדים ברורים ולעבוד בשלבים. המשחק מתמקד בהפעלת ציוד טכני ולא ביצירת מבנה לפי תכנון, פחות אתגר מחשבתי מהמשחק שלנו שמדגיש תכנון, תקציב ודמיון למבנה נתון.
 - **SimCity BuildIt**
מפתח- Electronic Arts (EA & Tracktwenty)
תאריך יציאה- דצמבר 2014
מעל 100 מליון הורדות בGoogle play, דירוג של יותר מ4 כוכבים ומיליוני ביקורות.
המשחק מלמד ניהול משאבים, תכנון עירוני כולל (אנרגיה, תחבורה, אוכלוסייה) וחשיבה מערכתית על יחסי גומלין בעיר.
הוא מתמקד ברמת העיר כולה ולא במבנה ספציפי בהשוואה למשחק שלנו, אין למידה של עקרונות הנדסה או יציבות, בניגוד למשחק שלנו בו השחקן מפתח יכולות בניה ולומד יסודות. המשחק כולל המתנות ארוכות ורכישות בתשלום שמקטינות את זרימת המשחק.

- **TheoTown**
מפתח- blueflower
תאריך יציאה- 2015
מעל 10 מיליון הורדות, דירוג 4.5 כוכבים ואלפי שיתופים.
המשחק מלמד חשיבה אסטרטגית, איזון מערכות עירוניות, והבנת תלות בין תשתיות (תחבורה, חשמל, מים). מפתח תכנון מרחבי והסקת מסקנות. 
הוא מורכב למתחילים, דורש הבנה מערכתית עמוקה, פחות חוויית בנייה פרטנית, לא כולל אינטראקציה הנדסית או מגע ישיר עם הבנייה עצמה. בהשוואה למשחק שלנו שפשוט להבנה ולא צריך ידע כדי להתחיל, מעביר חוויה של בניה פרטנית ואינטראקציה הנדסית.

**הצעת ערך ייחודית-**
בעולם משחקי הבנייה למובייל קיימים כמה כיוונים עיקריים:
ניהול ערים- כמו SimCity BuildIt ו-TheoTown, שבהם השחקן מתכנן עיר שלמה ומנהל מערכות.
הדמיות בנייה טכניות – כמו Construction Simulator, שבו הדגש הוא על הפעלה ריאליסטית של ציוד מכני.
כל אלה כמעט ולא מתמקדים ברעיון המשחק שלנו, יצירת מבנה שמחזיק מעמד, מאוזן, מדויק ויציב תחת אילוצים.
המשחק שלנו מוסיף פתרון בעיות הנדסיות בזמן אמת, חווית ניסוי-טעייה יחד עם תוצאה מיידית ותחושת הישג. בנוסף המשחק שלנו מוסיף ערך של למידת עקרונות מבנה ויציבות, הנדסה פשוטה וחכמה. 
המשחק שלנו ייחודי בעיקר בכך שמשלב משחק למידה ואתגר.

**מודל עסקי ומוניטיזציה-** 
המשחק שלנו יהיה חינמי להורדה בשילוב רכישות בתוך האפליקציה. זהו המודל הנפוץ והמצליח ביותר כיום בז’אנר משחקי הבנייה למובייל, כפי שניתן לראות ב-SimCity BuildIt וב-Construction Simulator.
הורדה חינמית לגמרי כדי לעודד קהל רחב של שחקנים, במיוחד צעירים ובני נוער.
ונוסיף רכישות בתוך המשחק כמו חומרים מיוחדים, כלים נוספים, קיצורי-דרך בבנייה, תוספות תקציב, או פתיחת שלב חדש.
גרסה פרימיום בתשלום חד-פעמי – תציע חוויית משחק נטולת פרסומות וגישה לחבילת “כלי זהב” (משימות מיוחדות, פתיחת שלבים, כלים מיוחדים).
פרסום מתון ומבוקר – מודעות קצרות בין שלבים, אך באופן שלא יפגע ברצף החוויה.

**אסטרטגיית שיווק והפצה-**
בהתחלה נשיק את המשחק כפלטפורמת מובייל (Android ו-iOS), דרך Google Play ו-App Store, מתוך מטרה להגיע לקהל הרחב ביותר של שחקנים צעירים וסטודנטים, שנוטים לשחק במכשיר הנייד בזמנם הפנוי.
בהמשך אפשר יהיה להתאים גם לגרסת Web או PC (Steam), שתאפשר חוויית משחק מעמיקה יותר וקהילת שיתוף של מבנים ועיצובים.

שיווק דיגיטלי ברשתות חברתיות - פרסום באינסטגרם, טיקטוק ויוטיוב דרך סרטונים קצרים המדגימים בנייה וקריסה של מבנים (תוכן מושך, “לפני ואחרי”).
קהילות גיימינג ואדריכלות - פרסום ממוקד בקבוצות פייסבוק ופורומים (קהילות סטודנטים, קבוצות הנדסה ואדריכלות).
אפשר להוסיף שיתוף פעולה עם מוסדות חינוך והנדסה ,קורסים ופקולטות לאדריכלות יכולים להשתמש במשחק ככלי למידה.

**לוח אירועים-** 
אתגרים שבועיים- כמו אתגר עמידה בתקציב קטן או כמות מוגבלת של חומרים, עמידה באתגר תעניק לשחקן פרסים.
אירועים חודשיים – כל חודש נושא עם אתגרים משלו, חודש החלל, חודש המגדלים וכו'
שמירה על רענון וחידוש במשחק.
בנוסף תחרות גלובלית עם דירוגי המבנים הכי יציבים- מעודד תחרותיות שייכות ושיתוף.

**משחק על-**
השחקנים מתקדמים בדרגות מאדריכל מתחיל לאדריכל זהב תוך צבירת ניסיון, מטבעות ופרסים. עלייה בדרגות פותחת שלבים ויוצרת התקדמות במשחק, הדרגות מעניקות תחושת הישג ומעודדות המשך משחק לשם שדרוג הדרגה.
כל שחקן מנהל משרד אדריכלים אישי, שומר בו את היצירות שלו. אוסף הפרויקטים יוצר תחושת בעלות וגאווה על היצירות ומחזק את הקשר האישי של השחקן למשחק.

**ניתוח סיכונים והזדמנויות-**
למשחק שלנו קיימות הזדמנויות משמעותיות להצלחה בשוק משחקי המובייל, בזכות השילוב הייחודי בין יצירתיות, חשיבה הנדסית וערך לימודי. הוא ממלא נישה כמעט ריקה- סימולציית בנייה המתמקדת ביציבות מבנים ותכנון הנדסי אמיתי, מה שמבדל אותו ממתחרים כמו SimCity BuildIt ו-Construction Simulator.
ועם זאת קיימים גם סיכונים עיקריים: תחרות מול חברות גדולות, מורכבות שעלולה להרתיע שחקנים חדשים, ותלות גבוהה בדירוגים ובהורדות הראשונות בחנויות האפליקציות. בנוסף, קיים אתגר בשימור עניין לאורך זמן, המחייב עדכונים קבועים ותוכן חדש.

כדי להתמודד עם סיכונים אלו, המשחק ישתמש בממשק הדרכה הדרגתי, אירועי LiveOps מתחדשים, ושיווק ממוקד לקהל צעיר, סטודנטים וחובבי אתגר.
באמצעות שילוב בין נגישות, יצירתיות וקהילתיות, המשחק שלנו יכול להצליח להתבסס כמותג חדש ומבטיח בז’אנר משחקי הבנייה החכמים.


**סיכום והמלצות-**
לאחר בחינת שוק משחקי הבנייה וניתוח הרעיון, ניתן לקבוע כי למשחק שלנו יש בסיס מוצק ורלוונטי לשוק המובייל, משחקים דומים הוכיחו שאפשר להגיע לעשרות מיליוני הורדות.
השילוב בין חוויית בנייה הנדסית ריאליסטית, אתגר יצירתי, ואלמנטים לימודיים מעניק לו יתרון ברור על פני מתחרים קיימים, תוך פנייה לקהלים מגוונים - גיימרים חובבי סימולציות, סטודנטים, ובני נוער סקרנים. השילוב בין תכנון יצירתיות ואתגר ימשוך קהל רב.
המלצה להמשך היא לבדוק אילו רמות קושי מתאימות לקהלים שונים.




