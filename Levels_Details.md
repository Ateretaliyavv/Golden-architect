# פירוט שלבים משחק - אדריכל הזהב -
במשחק רמת הקושי עולה ככל שמתקדמים בשלבים, השלב הראשון יהיה הכי פשוט וקל- ברמת מדריך למשתמש ומשם כל שלב יעלה רמה.

- **שלב ראשון- רמת מדריך למשתמש**
ברמה הזו השחקן ילמד את כל הכפתורים, הכלים והחוקים הבסיסיים. בשלב יהיה הסבר ויזואלי עם חיצים על כל כלי: גרירה, ביטול פעולה, הזזת חומרים, בדיקת יציבות, קריאת תקציב, כך שהשחקן ילמד איך להשתמש בכל פונקציה.
משאבים שימושיים ברמה: בטון בסיסי, ארבעה קירות, דלת, גג משולש פשוט.
יוצגו לשחקן כל כלי העבודה, עם הסבר למה הם משמשים, בעזרת חלוניות עם המשך וחזור.
-	פטיש\ מקצועי (בשלבים מתקדמים): השחקן לוחץ על הפטיש ואז מופיעות פעולות: חיבור, חיזוק, תיקון ופירוק, ואז יגרור לאזור הרצוי. כאן הפטיש משמש לחיבור הדלת, ויסומן לשחקן לבחור בו.
-	טרקטור קטן\ גדול(בשלבים מתקדמים)- מיישרים את הקרקע לפני הצבת יסודות, יוצרים תעלה ליסודות. גרירת סלעים ופינוי שטח. השחקן גורר את הטרקטור לאזור והשטח משתנה בהתאם.
אם מדובר בשלב קשה יותר: צריך ליישר שטח בזווית מדויקת, צריך לפנות אבנים/מכשולים.
-	מערבל בטון קטן\ גדול (בשלבים מתקדמים)- מייצרים בטון, יוצרים יסודות יצוקים, מחזקים עמודים.
השחקן לוחץ על מערבל הבטון, גורר אל מקום המזיגה.
-	פלס- בודקים אם הקיר עומד ישר, אם הקיר לא ישר, ירד ניקוד ביציבות. השחקן בוחר בפלס וגורר ל משאב הרצוי. כאן נשתמש בפלס לבדיקה שהקיר ישר, יסומן לשחקן לבחור בו
-	מברגה- חיבור חלקי מתכת, חיזוק עמודים, קיבוע קורות לגג מורכב. השחקן יבחר במברגה, יצטרך לבחור בורג מתאים ולגרור לאזור הרצוי.
-	כלי בדיקת עומס- כדי לבדוק שהמבנה יציב ולא יקרוס בגלל הרוח. השימוש יתאפשר כמות מוגבלת של פעמים בשלב, תלוי שלב, ויתבצע על ידי לחיצה על הכלי.
-	מנוף בנייה קטן\ גדול- להרמת משאבים כבדים לקומה גבוהה, גרירה של המנוף לשטח וגרירה של המשאב הרצוי למיקום הרצוי.
-	כלי קידוח עמוק - לחפירת יסודות לעומק רב, ובמסלע קשוח, ליצירת בסיס חזק. שימוש על ידי גרירה למקום הרצוי ובחירת עומק חפירה.
-	רתכת- כדי לחבר קורות פלדה, לחיזוק המבנה בפני רוחות חזקות. שימוש על ידי גרירה למקום הרצוי ובחירת נקודת ריתוך


בשלב הזה התקציב לא מוגבל, היסודות מוכנים מראש, אין שיפוע ואין רוחות והקרקע יציבה מאוד. הרמה היא רק כדי ללמוד את המשחק.

מה השחקן צריך לעשות כדי לעבור: להניח את הקירות בדיוק במקום המוצג בתמונה, להציב גג בזווית מתאימה, לדייק במראה של הדלת, לא לחרוג מגבולות הבנייה
לבנות בסדר הנכון- ברמת המשתמש השחקן יקבל הנחיות על סדר הפעולות והמיקומים.
בסיום השלב יינתן ניקוד בהתאם לדמיון לתמונה, וליציבות המבנה בתנאי שטח יציבים מאוד, עם הניקוד יקבל השחקן הודעה במידה וירד ניקוד על הטעויות שיוכל להשתפר.
אם השחקן הצליח לקבל יותר מ80% מהניקוד יפתח לו השלב הבא, אחרת יצטרך לנסות שוב.

- **רמה קלה**

השחקן כבר יודע לשחק. עכשיו הוא צריך לחשוב ולא רק לעקוב אחרי הסבר. יש עדיין ביטחון גבוה, התקציב נוח והתנאים לא מאיימים.
מטרה: בניית בית רגיל בתנאי די נוחים, רוח קלה וקרקע שדורשת יישור.
משאבים שימושיים ברמה: קירות ב־2 גדלים, יסודות רגילים ויסודות עמוקים, שני סוגי גגות (משולש ושטוח), 3 דלתות בגדלים שונים, 3 מוטות ברזל ו3 מוטות עץ לחיזוק.
רק חלק מכלי העבודה יהיו פתוחים לשחקן, כדי לא לבלבל עדיין, אבל השחקן יצטרך לעמוד תקציב מינימלי. 
כלי העבודה: פטיש - לחיבור חלקי עץ וגג ולביצוע תיקון קל במקרה של טעות.
מברגה - לחיבור קורות ברזל וחיזוק.
טרקטור קטן - ליישור קרקע קל בשטח מעט משופע.
פלס - כדי למקם קירות ודלתות בדיוק לפי התמונה.
מערבל בטון קטן - ליציקת יסודות בסיסיים (לא עמוקים).

ברמה זו השחקן מתחיל להבין שיש עלויות שונות ושחומר אחד עדיף על אחר במצבים מסוימים.
מכשולים בשלב: שיפוע קל בקרקע - דורש בחירה אם להשתמש ביסודות עמוקים (יקרים יותר). הרוח חלשה - עשויה לדרוש חיזוק קל לקירות גבוהים. התמונה מציגה בית פשוט, אך יש צורך לשים לב למיקום החלונות והדלתות.
מה השחקן צריך לעשות כדי לעבור: לבחור נכון את סוג היסודות, להחליט כיצד ליישר את המבנה מול השיפוע, לחסוך בעלות אבל עדיין לעמוד בתמונה ובתנאי יציבות
בסיום השלב יינתן ניקוד בהתאם לדמיון לתמונה, וליציבות המבנה בתנאי השטח, עם הניקוד יקבל השחקן הודעה במידה וירד ניקוד על הטעויות שיוכל להשתפר. בשלב הזה הניקוד ירד בעיקר על שימוש במרכיבים יקרים על פני זולים כי תנאי השטח די טובים, עלות נמוכה מסכום נתון, ודמיון לתמונה.
השלב הבא יפתח על ידי חישוב מצטבר של הנקודות מהשלב הקודם יחד עם הניקוד של השלב הנוכחי אם לא נפתח, יצטרך השחקן לחזור על אחד השלבים ולנסות להעלות את הניקוד.

- **רמה בינונית**

זוהי הרמה שבה המשחק מתחיל להיות באמת הנדסי. לא מספיק "להניח קירות" צריך לקבל החלטות לגבי התוכנית.
מטרה: לבנות מבנה דו-קומתי ולהתמודד עם קרקע לא יציבה - שקיעה, ורוחות בינוניות.
משאבים שימושיים ברמה: 4 סוגי יסודות: רדודים, עמוקים, מחוזקים, יצוקים מראש. קירות ב4 גדלים ומ2 חומרים, עמודי תמיכה, גגות בזוויות שונות חלונות ודלתות מסוגים שונים.
אפשרות להשתמש במחיצות פנימיות.
כמות המשאבים הגדולה משדרת לשחקן שבחירה שגויה משפיעה על יציבות, עלות ומראה.

כלי העבודה: פטיש ופטיש מקצועי - לחיזוק קורות ולתיקון קירות גבוהים.
טרקטור גדול וקטן - ליישור קרקע עמוק ולחפירת תעלות ליסודות עמוקים.
מערבל בטון קטן וגדול- להכנת בטון מחוזק לצורך בסיסי קומה שנייה, מאפשר יציקה של רצפה מחוזקת ויציבה יותר.
מברגה - לחיבור עמודי תמיכה, לחיבור מסגרות חלונות/דלתות גדולות.
פלס - כדי לבדוק שהמבנה יציב ולא יקרוס בגלל הרוח.
השחקן יצטרך לבחור באיזה כלים להשתמש בהתאם לתקציב ולצורך.

מכשולים בשלב: אדמה לא יציבה עם סיכון לשקיעה - דורשת יסודות עמוקים או חיזוקי בטון, מכריחה את המשתמש להבין את חשיבות העומק. רוחות בינוניות - יש חשיבות למיקום המשקל במבנה, מבנה בן שתי קומות - העומס מחייב קונסטרוקציה יציבה, מגדיל את עומס ולכן דורש תכנון מוקדם, גג משופע מורכב הדורש עמודי תמיכה.


מה השחקן יצטרך לעשות כדי לעבור: להחליט היכן למקם עמודי תמיכה, לבחור את סוג החומר הנכון בהתאם לדקויות השטח, להקפיד על דמיון גבוה לתמונה, ועל תקציב מינימלי.
לתכנן סדר בנייה נכון (לא ניתן להציב גג לפני חיזוק עמודי התמיכה), להשוות עלות מול יתרון יציבות.

בסיום השלב יינתן ניקוד בהתאם לדמיון לתמונה, וליציבות המבנה בתנאי השטח, עם הניקוד יקבל השחקן הודעה במידה וירד ניקוד על הטעויות שיוכל להשתפר. בשלב הזה הניקוד ירד על בדיקת יציבות מלאה בשקיעה של הקרקע, עלות נמוכה מסכום נתון, ודמיון לתמונה.
השלב הבא יפתח על ידי חישוב מצטבר של הנקודות מהשלב הקודם יחד עם הניקוד של השלב הנוכחי אם לא נפתח, יצטרך השחקן לחזור על אחד השלבים ולנסות להעלות את הניקוד.

- **רמה קשה**

כל מה שהשחקן למד ברמות הקודמות מוכנס כאן כאתגר קיצוני, המשימה כמעט כמו תכנון מבנה אמיתי בתנאים קשים.
מטרה: לבנות מבנה גבוה (3 קומות), בתנאי שטח קיצוניים: רוח חזקה, קרקע חלשה- רעידת אדמה, שיפוע חד.
משאבים שימושיים ברמה: בנוסף למשאבים מהשלבים הקודמים- עמודי פלדה ארוכים, קידוח עמוק, יסודות על מצע חול/סלע, קירות מאוד חזקים אך יקרים, גגות מורכבים עם קורות תומכות

כלי העבודה: מנוף בנייה קטן- להרמת קורות כבדות לקומה 3 ולהצבת חלקי גג מורכבים.
כלי קידוח עמוק - לחפירת יסודות לעומק רב, ליצירת בסיס חזק נגד רעידות אדמה.
מערבל בטון גדול - להפקת בטון מחוזק במיוחד, נדרש לבניית יסודות פלדה.
רתכת- כדי לחבר קורות פלדה, לחיזוק המבנה בפני רוחות חזקות.
פלס - כדי לבדוק שהמבנה ישר ויציב.

מכשולים בשלב: קרקע סלעית וקשה עם סיכון לרעידת אדמה שמחייבת קידוח קשוח ועמוק.
רוחות חזקות מאוד - סופות - עשויות להפיל מבנה לא מאוזן , עמידה באתני הטבע.
שיפוע חד שדורש בניית טרסות או יישור קרקע, מבנה גדול (שלוש קומות) עם מרפסת
הגבלת תקציב שדורשת חשיבה ובחירה מושכלת.

השלב קשה במיוחד מכיוון שהשחקן יצטרך להבין שהחיזוק הנכון חשוב יותר מהזול, לאזן בין משקל בקומות שונות כדי למנוע קריסה, לייצר תמיכה נכונה למבנה גבוה מול רוחות ורעידות האדמה
ולנתח מראש מה יהיה הכי משתלם מבחינת תקציב מול יציבות.

בסיום השלב יינתן ניקוד בהתאם לדמיון לתמונה, וליציבות המבנה בתנאי השטח, עם הניקוד יקבל השחקן הודעה במידה וירד ניקוד על הטעויות שיוכל להשתפר. בשלב הזה הניקוד יינתן בעיקר על חיזוק נכון ועמידה בתנאים על ידי ניתוח עומסים נכון, חישוב הבסיסים והמשקל. ובנוסף על דמיון לתמונה ועמידה בעלות נמוכה מהמחיר הנתון.
השלב הבא יפתח על ידי חישוב מצטבר של הנקודות מהשלב הקודם יחד עם הניקוד של השלב הנוכחי אם לא נפתח, יצטרך השחקן לחזור על אחד השלבים ולנסות להעלות את הניקוד.
